{
  "header": {
    "study_summary": "Nefi kirjoittaa siitä, mikä on Jumalan. Nefin tarkoituksena on saada ihmiset tulemaan Abrahamin Jumalan luokse ja pelastumaan. Noin 600–592 eKr.",
    "title_number": "Luku 6"
  },
  "verses": [
    "1 Ja nyt minä, Nefi, en esitä isieni sukuluetteloa aikakirjani tässä osassa, enkä esitä sitä milloinkaan myöhemminkään näissä levyissä, joita kirjoitan, sillä se esitetään aikakirjassa, jota isäni on pitänyt; sen vuoksi en kirjoita sitä tähän kirjaan.",
    "2 Sillä riittää, kun sanon, että me olemme Joosefin jälkeläisiä.",
    "3 Enkä minä välitä esittää tarkkaa selostusta kaikista isäni asioista, sillä niitä ei voi kirjoittaa näihin levyihin, sillä haluan tilaa voidakseni kirjoittaa siitä, mikä on Jumalan.",
    "4 Sillä vakaa tarkoitukseni on, että voisin saada ihmiset tulemaan Abrahamin Jumalan ja Iisakin Jumalan ja Jaakobin Jumalan luokse ja pelastumaan.",
    "5 Sen vuoksi en kirjoita sitä, mikä on mieluisaa maailmalle, vaan sitä, mikä on mieluisaa Jumalalle ja niille, jotka eivät ole maailmasta.",
    "6 Sen vuoksi minä annan jälkeläisilleni käskyn, ettei heidän pidä täyttää näitä levyjä sellaisella, millä ei ole arvoa ihmislapsille."
  ]
}