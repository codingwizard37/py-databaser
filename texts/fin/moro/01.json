{
  "header": {
    "study_summary": "Moroni kirjoittaa lamanilaisten hyödyksi. Nefiläiset, jotka eivät tahdo kieltää Kristusta, otetaan hengiltä. Noin 401–421 jKr.",
    "title": "Moronin kirja",
    "title_number": "Luku 1"
  },
  "verses": [
    "1 Nyt minä, Moroni, otaksuin, että saatuani lyhennetyksi kertomuksen Jeredin kansasta en kirjoittaisi enempää, mutta minä en ole vielä kuollut; enkä minä ilmaise itseäni lamanilaisille, etteivät he hävitä minua.",
    "2 Sillä katso, heidän keskinäiset sotansa ovat tavattoman ankaria, ja vihansa tähden he ottavat hengiltä jokaisen nefiläisen, joka ei tahdo kieltää Kristusta.",
    "3 Ja minä, Moroni, en tahdo kieltää Kristusta; sen vuoksi minä vaellan minne voin oman henkeni turvaksi.",
    "4 Sen vuoksi minä kirjoitan vielä muutamia asioita vastoin sitä, mitä olin otaksunut, sillä minä en otaksunut kirjoittavani enää enempää; mutta minä kirjoitan vielä muutamia asioita, jotta niillä kenties olisi arvoa veljilleni lamanilaisille jonakin tulevana aikana, Herran tahdon mukaan."
  ]
}