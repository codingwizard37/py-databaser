{
  "header": {
    "study_summary": "Kolme todistajaa ja kirja itse tulevat olemaan todistuksena Mormonin kirjan totuudesta.",
    "title_number": "Luku 5"
  },
  "verses": [
    "1 Ja nyt minä, Moroni, olen kirjoittanut ne sanat, jotka minun käskettiin, muistini mukaan; ja minä olen kertonut sinulle ne asiat, jotka olen sinetöinyt; älä sen tähden koske niihin kääntääksesi, sillä se on sinulta kielletty, kunnes se aikanaan on Jumalan viisauden mukaista.",
    "2 Ja katso, sinulla on oikeus näyttää levyt niille, jotka auttavat tämän kirjan julki saattamisessa;",
    "3 ja kolmelle ne näytetään Jumalan voimasta; sen vuoksi he tulevat varmasti tietämään, että nämä asiat ovat totta.",
    "4 Ja kolmen todistajan suulla nämä asiat vahvistetaan; ja kolmen todistus ja tämä kirja, jossa ilmenee Jumalan sekä hänen sanansa voima, josta Isä ja Poika ja Pyhä Henki todistavat – ja kaikki tämä on oleva todistuksena maailmaa vastaan viimeisenä päivänä.",
    "5 Ja jos he tekevät parannuksen ja tulevat Isän luokse Jeesuksen nimessä, heidät otetaan vastaan Jumalan valtakuntaan.",
    "6 Ja nyt, tuomitkaa te, eikö minulla ole valtuutta näihin asioihin; sillä te saatte tietää, että minulla on valtuus, kun te näette minut ja me seisomme Jumalan edessä viimeisenä päivänä. Aamen."
  ]
}